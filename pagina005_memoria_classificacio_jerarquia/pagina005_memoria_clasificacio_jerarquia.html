<!DOCTYPE html>
<html lang="ca">

<head>
	<meta charset="UTF-8">
	<meta http-equiv="X-UA-Compatible" content="IE=edge">
	<meta name="viewport" content="width=device-width, initial-scale=1.0">
	<title>Document</title>
	<link rel="preconnect" href="https://fonts.googleapis.com">
	<link rel="preconnect" href="https://fonts.gstatic.com" crossorigin>
	<link href="https://fonts.googleapis.com/css2?family=Open+Sans:wght@300&family=Oswald&display=swap" rel="stylesheet">
	<link rel="stylesheet" href="../estils/reset.css">
	<link rel="stylesheet" href="../estils/estils.css">
</head>

<body>

	<h2>Memòria: classificació i jerarquia</h2>

	<h3>Classificació</h3>

	<p>Podem classificar els diferents tipus de memòria atenent a diferents criteris. Els mes importanst són:</p>

	<h4>Memòria segons la seua localització</h4>

	<p class="marginBottomZero">
		Podem distingir 3 tipus de memòria segons al seua ubicació dins de l’ordinador:
	</p>

	<ul>
		<li>
			La <strong>memòria principal</strong>, que és la memòria RAM.
		</li>
		<li>
			La <strong>memòria secundària</strong>, que correspon als dispositius d’emmagatzemament com el disc dur, l'SSD, una unitat USB, un DVD, etc.
		</li>
		<li>
			La <strong>memòria interna</strong> del processador, que com vorem són els registres i la memòria cache.
		</li>
	</ul>

	<br>
	<h4>Segons el suport físic</h4>

	<p class="marginBottomZero">
		Podem distingir entre:
	</p>
	<ul>
		<li>
			Les <strong>memòries semiconductores</strong>, basades en la tecnologia del silici, com la memòria RAM, la dels SSD i la de les targetes de memòria.
		</li>
		<li>
			Les <strong>memòries magnètiques</strong>, com els discos i les cintes.
		</li>
		<li>
			Les <strong>memòries òptiques</strong>, com el CD, el DVD i Blu-Ray.
		</li>
	</ul>

	<br>
	<h4>Memòria segons la seua persistència</h4>

	<p>
		Segons la persitència de les memòries tenim les <strong>volàtils</strong> i les <strong>no volàtils</strong>.
	</p>
	<p>
		La memòria principal dels ordinadors és volàtil, el que significa que necessitem d'una font d'energia contínua per a matrindre el
		seu contingut. És per això que, abans d’apagar l’ordinador, hem de guardar el que estem fent si no ho volem perdre.
		En canvi, qualsevol memòria secundària, com un SSD, és memòria no volàtil, i és per això que s’utilitzen com a magatzems permanents
		per als programes i les dades.
	</p>
	<p>
		El procés d’accedir a la informació gravada en una memòria es diu <strong>procés de lectura</strong>. Anàlogament, el procés de gravar la
		informació en ella, <strong>procés d’escriptura</strong>.
	</p>
	<p>
		Dins de les memòries semiconductores se sol distingir entre memòria tipus RAM i ROM.
	</p>

	<ul>
		<li>
			<strong>RAM (Random Access Memory)</strong><br>
			Són memòries volàtils i, a més, de lectura/escriptura, el que significa que estan dissenyades per a ser llegides
			i escrites tantes vegades com siga necessari. El procés de lectura i escriptura requerix el mateix temps, van a
			la mateixa velocitat.
		</li>
		<li>
			<strong>ROM (Read Only Memory)</strong><br>
			Les memòries ROM són no volàtils. Són també de lectura i escriptura, però el ser no volàtils fa
			que el procés d’escriptura siga més complex i requerisca més temps que el de lectura.
		</li>
	</ul>

	<p>
		La tecnologia de les ROM ha evolucionat al llarg del temps:
	</p>

	<ul>
		<li>
			<strong>ROM</strong>: Les primeres ROM venien gravades de fàbrica i no es podia escriure res en elles.
		</li>
		<li>
			<strong>PROM</strong>: Venien buides de fàbrica i es podien gravar només una vegada.
		</li>
		<li>
			<strong>CROM</strong>: Es podien gravar múltiples vegades però abans d’escriure s’havia d’esborrar el seu contingut amb rajos ultravioleta.
		</li>
		<li>
			<strong>CCPROM</strong>: Facilitaven molt l’esborrat, ja que es feia elèctricament.
		</li>
		<li>
			<strong>CCPROM flaix</strong>: Són les actuals i una evolució de les anteriors. Són les utilitzades en els SSD i les memòries USB. Són ràpides i de baix consum.
		</li>
	</ul>

	<br><br>

	<h3>Estructura jerarquica de les memòries</h3>

	<p>
		La memòria emmagatzema les dades i les instruccions dels programes que utilitza el processador.
		Existixen diferents tipus de memòries que es diferencien entre elles per la seva capacitat d'emmagatzemament,
		la velocitat d’accés per a llegir i escriure el seu contingut, i la persistència.
	</p>

	<h4>Nivells de memòria:</h4>
	<p>
		Dins d’un ordinador trobem 4 nivells de memòria: La secundària, la principal, la cache i els registres del processador.
	</p>

	<figure>
		<img src="imatges/Memories_ordinador.svg" />
	</figure>


	<h5>1- La memòria secundària</h5>

	<p>
		Alguns exemples de memòria secundària són els discos, els SSD, les targetes de memòria, les memòries USB i els DVD.
		Són memòries no volàtils. El seu contingut lògic està estructurat per carpetes i subcarpetes que
		contenen els arxius dels programes i de les dades.
	</p>
	<p>
		Els següents nivells corresponen a memòries volàtils, que necessiten de corrent elèctric per al seu funcionament i que
		si este deixa de funcionar perden el seu contingut.
	</p>

	<h5>2- La memòria principal</h5>
	<p>
		És la memòria RAM. Conté els programes que estan en execució i les dades que estos estan utilitzant.
	</p>

	<h5>3- La memòria cache</h5>

	<p>
		La memòria cache està situada entre el processador i la memòria principal i s'utilitza per a emmagatzemar una còpia de les
		zones de la memòria principal més utilitzades per la CPU en cada moment.
		Esta memòria permet mantindre la CPU funcionant a la seua màxima velocitat de treball ja que pot subministrar les
		instruccions i les dades que la CPU sol·licita molt ràpidament.
	</p>

	<h5>4- Els Registres de la CPU</h5>
	<p>
		Els registres estan dins de la CPU i emmagatzemen les instruccions i les dades que el processador està executant en eixos moments.
		Tenen una capacitat d’entre 8 i 64 bits, segons la CPU, i com vorem se’ls posa nom ja que tenen unes funcions molts específiques.
	</p>

	<h4>Funcionament de l'estructura jeràrquica de les memòries:</h4>
	<p>
		Els diferents tipus de memòries es diferencien entre elles per la seva capacitat i la velocitat d'accés.
		Per regla general, quant més ràpida és una memòria més cara és de fabricar i és de menor capacitat.
		Això fa que s'haja de buscar un compromís entre velocitat i cost de fabricació.
		Les memòries s'organitzen de manera que s'aconseguisca la major velocitat possible al menor cost per bit emmagatzemat.
	</p>

	<p>
		Este equilibri s'aconseguix usant diferents tipus de memòries organitzades en diferents nivells.
	</p>

	<figure>
		<img src="imatges/Jerarquia_memoria.svg" />
	</figure>

	<p>
		La idea d'esta jerarquia és la següent: En la memòria secundària tenim totes les dades i els programes.
		En la memòria principal només les dades i els programes que estan en execució.
		En la memòria cache el conjunt d'instruccions i dades que la CPU va a necessitar en pocs moments.
		Dins de la CPU només les dades i la instrucció que se està executant en eixe instant.
	</p>

	<p>
		La següent taula és molt il·lustrativa.
		En la columna de "Temps accés real" tenim una referència del temps d’accés als diferents tipus de memòria.
		Avancem ací que la cache també pot disposar de diferents nivells.
		En la columna de "Temps escalat" es fa una conversió a una escala de temps més gran, més humana, ja que encara que
		entenen que 1 nanosegon és una milmilionèsima part d’un segon, en realitat és un valor tan menut que s’escapa
		de les quantitats temporals quotidianes a què estem acostumats.
	</p>


	<figure>
		<img src="imatges/Comparativa_memoria.png" />
	</figure>


	<p>
		Si volem que un programa s’execute el més ràpid que la CPU suporte, l’hem d’alimentar amb un flux constant d’instruccions
		i de dades perquè no tinga cap temps d’inactivitat.
		Per aconseguir això, el que es fa és anar aproximant les instruccions i les dades cada vegada més a prop segons augmenta
		la probabilitat de ser requerides per la CPU.
		I quant més a prop de la CPU, el tipus de memòria ha de ser més ràpida per a perdre el menor temps possible.
	</p>
	<p>
		D’esta manera:
	</p>
	<ul>
		<li>
			Els programes que no s’executen i les dades que no es necessiten estan en memòria secundària.
		</li>
		<li>
			Quan un programa es posa en marxa, les seues instruccions i les dades que va necessitant es copien de la memòria secundària
			a la memòria principal.
		</li>
		<li>
			Segons avança l’execució del programa, es copia en la memòria cache aquells blocs de memòria que estan al voltant de
			les instruccions i dades que la CPU està processant.
			Això és molt efectiu gràcies al principi de proximitat referencial que vorem en parlar de la memòria cache.
		</li>
		<li>
			A la CPU només passa allò que s’està executant en cada moment.
		</li>
	</ul>







</body>

</html>